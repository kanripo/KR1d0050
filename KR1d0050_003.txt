# -*- mode: mandoku-view; -*-
#+TITLE: 內外服制通釋
#+DATE: 2015-08-24 22:09:47.728116
#+PROPERTY: ID KR1d0050
#+PROPERTY: BASEEDITION WYG    
#+PROPERTY: JUAN 卷三
<pb:KR1d0050_WYG_003-1a>¶
欽定四庫全書¶
　内外服制通釋卷三　　　　宋　車垓　撰¶
五服圖説¶
　斬衰三年¶
　　正服¶
　　　子為父¶
　　　　父¶
　　　　　釋曰白虎通云父矩也以矩度教子也又¶
<pb:KR1d0050_WYG_003-1b>¶
　　　　　為考成也言成徳也又云父者覆也謂如¶
　　　　　天之覆於下也萬物本乎天而生於地男¶
　　　　　女本乎父而生于母故天高而地下父尊¶
　　　　　而母卑是以尊父如天也故子為父服斬¶
　　　　　衰三年為母則齊衰也¶
　　加服¶
　　　嫡孫父卒為祖(謂若曾髙祖/承重者也)¶
　　　　　　　　　　　　　　甲(父之長子/祖之嫡孫)¶
<pb:KR1d0050_WYG_003-2a>¶
　　　　祖　　　　父(祖之嫡子/先祖而亡)乙(父之次子/祖之衆孫)¶
　　　　　　　　　　　　　　丙(父之衆子/)¶
　　　　　釋曰廣雅云孫順也順於祖也許慎云從¶
　　　　　子從系系續也言順續先祖之後也嫡孫¶
　　　　　為祖者若有嫡子則無嫡孫謂如父生三¶
　　　　　子其長子為祖之長孫父既先祖而亡則¶
　　　　　長孫為嫡孫承祖重則服斬衰三年而衆¶
　　　　　孫則服期而已或父在而祖亡則長孫與¶
<pb:KR1d0050_WYG_003-2b>¶
　　　　　衆孫同故曰有嫡子無嫡孫也¶
　　　父為長子(謂嫡子當/為後者也)¶
　　　　　　　　　　　　甲(嫡長子/)¶
　　　　父(承祖父/後者)　　　　乙(次子/)¶
　　　　　　　　　　　　丙(衆子/)¶
　　　　　釋曰廣雅云子孜也以孝事父常孜孜也¶
　　　　　父者子之天高尊義重莫如父母昊天罔¶
　　　　　極之恩故子為父服三年之重服而父為¶
<pb:KR1d0050_WYG_003-3a>¶
　　　　　長子亦服三年之重服者葢重其當先祖¶
　　　　　之正體將代已為宗廟主非衆子比也若¶
　　　　　衆子為父則不得為長子三年不承宗也¶
　　　　　(先祖正體者嫡嫡相承也正為體在長子/之正傳正于髙祖體重其正服故三年)¶
　　義服¶
　　　婦為舅¶
　　　　舅(夫之/父)　　　　　婦身¶
　　　　　釋曰説文云婦服也從女從帚持帚洒掃¶
<pb:KR1d0050_WYG_003-3b>¶
　　　　　也白虎通云婦者服也以禮屈服於舅姑¶
　　　　　者也舅者舊也舊老人之稱也尊如父而¶
　　　　　非父者舅也夫既為父服斬衰三年故婦¶
　　　　　亦從夫服斬衰三年也若夫為高曽祖後¶
　　　　　者其妻從服亦如之謂嫡孫承祖重或曽¶
　　　　　𤣥嫡孫承曽髙祖重服斬衰三年者其妻¶
　　　　　亦從服斬衰三年也(周及唐齊衰期宋乾/徳三年十一月勅改)¶
　　　　　(服斬衰/三年)¶
<pb:KR1d0050_WYG_003-4a>¶
　　　為人後者為所後父¶
　　　　祖(所後/祖也)　　父(所後父也無子立/兄弟之子以為後)為人後者¶
　　　　身¶
　　　　　釋曰為人後者為之子也故為所後父服¶
　　　　　斬衰三年或為所後祖承重亦如之而為¶
　　　　　本生父則降服不杖期而已若夫為人後¶
　　　　　妻則從夫服其服也¶
　　　妻為夫¶
<pb:KR1d0050_WYG_003-4b>¶
　　　　夫　　　　　　　妻身¶
　　　　　釋曰白虎通云夫者扶也以道扶接也妻¶
　　　　　者齊也禮云夫者妻之天也飲食存亡貴¶
　　　　　賤聽于夫命夫至尊也故妻為夫義服斬¶
　　　　　衰三年也馬融曰婦人天夫故曰至尊¶
　　　妾為夫君¶
　　　　夫君　　　　　　妾身(有子/者也)¶
　　　　　釋曰妾接也接奉夫君如妻之體也古者¶
<pb:KR1d0050_WYG_003-5a>¶
　　　　　立昬契為妾者妾與婢同元有顧契主¶
　　　　　人通幸為妾不通幸為婢又名例勅云五¶
　　　　　品以上妾得用子䕃又户令妻犯七出内¶
　　　　　惡疾而夫不忍離棄者明聽娶妾昬如妻¶
　　　　　禮故今俗呼為小妻也妾謂夫為君者君¶
　　　　　至尊也妻為夫且斬衰則妾為夫君安得¶
　　　　　而不斬衰乎¶
　齊衰三年¶
<pb:KR1d0050_WYG_003-5b>¶
　　正服¶
　　　子為母¶
　　　　母　　　　　　子身(長子衆子/養子皆同)¶
　　　　　釋曰廣雅云母牧也牧養也言養育子也¶
　　　　　又為妣嫓也嫓匹於夫也禮云生曰母死¶
　　　　　曰妣論語云子生三年然後免于父母之¶
　　　　　懐夫三年之喪天下之通喪也律云父母¶
　　　　　之喪終身憂戚三年從吉自為達禮也庶¶
<pb:KR1d0050_WYG_003-6a>¶
　　　　　子為嫡母庶子為其母亦同而為父後則¶
　　　　　降為緦也¶
　　加服¶
　　　嫡孫父卒為祖母¶
　　　　　　　　　　　　　　　甲(嫡/)¶
　　　　祖母(祖父/先亡)　　母(父先/亡)　　乙(衆/)¶
　　　　　　　　　　　　　　　丙(衆/)¶
　　　　　釋曰義與嫡孫為祖同但為祖母則服齊¶
<pb:KR1d0050_WYG_003-6b>¶
　　　　　衰三年若祖在則止服杖期耳¶
　　　母為長子(當為後/者也)¶
　　　　　　　　　　　　甲(嫡長/子)¶
　　　　母　　　　　　　乙(次皆/衆子)¶
　　　　　　　　　　　　丙¶
　　　　　釋曰父為長子服斬衰三年者則母亦為¶
　　　　　之服齊衰三年也¶
　　義服¶
<pb:KR1d0050_WYG_003-7a>¶
　　　婦為姑¶
　　　　姑(夫之/母)　　　　　婦身¶
　　　　　釋曰白虎通云姑者故也故老人之稱也¶
　　　　　親如母而非母者姑也婦視姑如母故為¶
　　　　　姑服齊衰三年而為本生母則降服不杖¶
　　　　　期而已或夫為祖後及曽髙祖後服重服¶
　　　　　服者其婦從服亦如之¶
　　　為人後者為所後母¶
<pb:KR1d0050_WYG_003-7b>¶
　　　　祖(所後/祖也)　　母(所後/母也)　　為人後者身¶
　　　　　釋曰為人後者既為所後父服斬衰三年¶
　　　　　則為所後母服齊衰三年也若為所後祖¶
　　　　　承重亦如之¶
　　　為繼母¶
　　　　正母(父先娶生/已者也)¶
　　　　父　　　　　　　子身¶
　　　　繼母(父後娶/者也)¶
<pb:KR1d0050_WYG_003-8a>¶
　　　　　釋曰正母死或被出而父别娶者謂之繼¶
　　　　　母繼母者繼吾親母之體也故子亦為之¶
　　　　　義服齊衰三年也¶
　　　為慈母¶
　　　　庶母(父妾生/已而亡)¶
　　　　嫡母(父正/室)　　　　　子身¶
　　　　慈母(父妾養/已者)¶
　　　　　釋曰庶母早死父命他妾無子者養已是¶
<pb:KR1d0050_WYG_003-8b>¶
　　　　　為慈母慈養義重比同親母故子亦為義¶
　　　　　服齊衰三年也若嫡母在則降¶
　　　為養母¶
　　　　養母　　　　　　子身¶
　　　　　釋曰養母者謂養育同宗之子及異姓三¶
　　　　　嵗以下遺弃之子者也子得其收養以至¶
　　　　　長大恩義非輕比同親母故亦宜為義服¶
　　　　　齊衰三年也¶
<pb:KR1d0050_WYG_003-9a>¶
　　　繼母為長子¶
　　　　正母(父先娶/生已者)¶
　　　　父　　　　　　　長子¶
　　　　繼母身(父後/娶者)¶
　　　　　釋曰繼母者繼吾母之體也子為繼母義¶
　　　　　服齊衰三年則繼母之於長子亦猶親母¶
　　　　　之於長子也故合為義服齊衰三年¶
　　　妾為君之長子¶
<pb:KR1d0050_WYG_003-9b>¶
　　　　夫君　　　　　　　嫡長子¶
　　　　女君　　　　　　　次子¶
　　　　　　妾身　　　　　庶子¶
　　　　　釋曰生子之妾謂主人曰夫君謂主母曰¶
　　　　　女君君之長子乃為後承重者也父母尚¶
　　　　　為之服重服三年其妾亦合從服也¶
　¶
　内外服制通釋卷三¶
