# -*- mode: mandoku-view -*-
#+TITLE: 內外服制通釋
#+DATE: 2015-09-23 09:37:56
#+PROPERTY: JUAN 6
<pb:KR1d0050_WYG_006-1a>¶
欽定四庫全書¶
　内外服制通釋卷六　　　　宋　車垓　撰¶
　小功五月¶
　　正服¶
　　　為從祖祖父從祖祖姑¶
　　　　　　　　從祖祖父(祖兄/弟也)¶
　　　　曽祖　　祖　父　已身(姪孫/也)¶
　　　　　　　　從祖祖姑(祖姊/妹也)¶
<pb:KR1d0050_WYG_006-1b>¶
　　　　　釋曰此即姪孫為伯祖叔祖姑婆服也葢¶
　　　　　伯祖叔祖姑婆為姪孫服小功故姪孫為¶
　　　　　之亦小功也¶
　　　為兄弟之孫¶
　　　　　　　　兄　　　子　　　孫(曰姪孫/男女)¶
　　　　父　　　已身¶
　　　　　　　　弟　　　子　　　孫(曰姪孫/男女)¶
　　　　　釋曰此即伯祖叔祖為姪孫服也葢姪孫¶
<pb:KR1d0050_WYG_006-2a>¶
　　　　　為伯祖叔祖服小功故伯祖叔祖為姪孫¶
　　　　　亦小功也¶
　　　為從祖父從祖姑¶
　　　　　　　　伯祖　　　從祖父(父從兄/弟也)¶
　　　　曽祖　　祖　　　　父　　　已身¶
　　　　　　　　叔祖　　　從祖姑(父從姊/妹也)¶
　　　　　釋曰此堂姪為堂伯叔姑服也葢堂伯叔¶
　　　　　姑為堂姪服小功故堂姪為之服亦小功¶
<pb:KR1d0050_WYG_006-2b>¶
　　　　　也¶
　　　為從父兄弟之子¶
　　　　　　　　伯父　　　從兄　　　子¶
　　　　祖　　　父　　　　已身¶
　　　　　　　　叔父　　　從弟　　　子¶
　　　　　釋曰説義與前同此即堂伯叔為堂姪報¶
　　　　　服小功也¶
　　　為從祖兄弟姊妹¶
<pb:KR1d0050_WYG_006-3a>¶
　　　　　　　　伯父　　從祖伯父　從祖兄弟¶
　　　　曽祖　　祖　　　父¶
　　　　　　　　叔父　　從祖叔父　從祖姊妹¶
　　　　　釋曰此所謂再從兄弟姊妹與已同曽祖¶
　　　　　者也已為同祖之兄弟姊妹大功矣則為¶
　　　　　同曽祖之兄弟姊妹宜服小功也¶
　　　為外祖父母及舅從母¶
　　　　　　　　　舅(母兄/弟也)¶
<pb:KR1d0050_WYG_006-3b>¶
　　　　外祖父母　母　　　甥身¶
　　　　　　　　　從母(母姊/妹也)¶
　　　　　釋曰此即母之父母兄弟姊妹也先王制¶
　　　　　服以本宗為重故於父之父母兄弟姊妹¶
　　　　　皆不杖期而於母之父母兄弟姊妹則皆¶
　　　　　服小功也¶
　　　為甥¶
　　　　　　　　　姊　　　　子(曰甥/)¶
<pb:KR1d0050_WYG_006-4a>¶
　　　　父　　　舅身¶
　　　　　　　　　妹　　　　子(曰甥/)¶
　　　　　釋曰甥為舅服小功故舅為甥亦小功也¶
　　　女為姊妹之子¶
　　　　　　　　　　姊　　　子(曰甥/)¶
　　　　父　　　　　女身¶
　　　　　　　　　　妹　　　　子(曰甥/)¶
　　　　　釋曰親與前同此即母姨為甥服也甥為¶
<pb:KR1d0050_WYG_006-4b>¶
　　　　　姨服小功故姨為甥亦小功也¶
　　　為同母異父之兄弟姊妹¶
　　　　甲父(母見嫁/之夫)　　　　子女(母先嫁/所生者)¶
　　　　母¶
　　　　乙父(母再嫁/之夫)　　　　子女(母再嫁/所生者)¶
　　　　　釋曰母先嫁所生之子女與再嫁所生之子¶
　　　　　女兩家相謂為同母異父之兄弟姊妹也¶
　　　　　以同母言若為重以異父言則為輕制禮¶
<pb:KR1d0050_WYG_006-5a>¶
　　　　　者酌輕重之宜而定為小功之服當矣若¶
　　　　　公叔木之大功狄儀之齊衰豈不失之過¶
　　　　　乎(木音庶/出檀弓)¶
　　降服¶
　　　為孫為人後者¶
　　　　已身　　　子　　　孫(為人/後)¶
　　　　　釋曰祖為孫正服大功孫既為人後則宜¶
　　　　　服小功也¶
<pb:KR1d0050_WYG_006-5b>¶
　　　為孫女適人者¶
　　　　已身　　　子　　　孫女(適人/者)¶
　　　　　釋曰孫女既適人則降為小功也¶
　　　為從父兄弟之為人後者¶
　　　　　　　　　伯父　　從父兄弟(為人/後)¶
　　　　祖　　　　父　　　已身¶
　　　　　　　　　叔父　　從父兄弟(為人/後)¶
　　　　　釋曰從父兄弟者謂親伯叔之子即堂兄¶
<pb:KR1d0050_WYG_006-6a>¶
　　　　　弟也已於親兄弟為人後者既降服大功¶
　　　　　則於堂兄弟之為人後者宜降服小功也¶
　　　為從父姊妹適人者¶
　　　　　　　　　伯父　　從父姊妹(適人/者)¶
　　　　祖　　　　父¶
　　　　　　　　　叔父　　從父姊妹(適人/者)¶
　　　　　釋曰從父姊妹謂親伯叔之女堂姊妹也¶
　　　　　已於親姊妹之適人者已降服大功則於¶
<pb:KR1d0050_WYG_006-6b>¶
　　　　　堂姊妹之適人者宜降服小功也¶
　　　為人後者為從父兄弟姊妹¶
　　　　　　　　伯父　　　從父兄弟¶
　　　　本生祖　本生父　　已身為人後者¶
　　　　　　　　叔父　　　從父姊妹¶
　　　　　釋曰為人後與女適人其義同也故已于¶
　　　　　從父兄弟姊妹本服大功今已既為人後¶
　　　　　則為之降服小功也¶
<pb:KR1d0050_WYG_006-7a>¶
　　　女適人者為從父兄弟姊妹¶
　　　　　　　　伯父　　　從父兄弟¶
　　　　祖　　　父　　　　已身(女適/人者)¶
　　　　　　　　叔父　　　從父姊妹¶
　　　　　釋曰説與前同已在室於堂兄弟姊妹本¶
　　　　　服大功今已既適人則為降服小功也¶
　　　為人後者為其姑姊妹姪之適人者¶
　　　　　　　　長姑　　　姊　　　姪¶
<pb:KR1d0050_WYG_006-7b>¶
　　　　本生祖　本生父　　已身(為人/後者)¶
　　　　　　　　少姑　　　妹　　　姪(以上皆/適人者)¶
　　　　　釋曰已於姑姊妹姪本不杖期親也已既¶
　　　　　為人後而姑姊妹姪又適人則為降服小¶
　　　　　功也¶
　　　女適人者為伯叔父兄弟姪之為人後者¶
　　　　　　　　伯父　　兄　　　　姪¶
　　　　祖　　　父　　　已身(適人/者)¶
<pb:KR1d0050_WYG_006-8a>¶
　　　　　　　　叔父　　　弟　　　姪(以上皆/為人後)¶
　　　　　釋曰女人於親伯叔兄弟姪本不杖期服¶
　　　　　也今已既適人若伯若叔若兄若弟若姪¶
　　　　　又為人後則皆為降服小功也¶
　　義服¶
　　　為從祖祖母¶
　　　　　　　　從祖祖母¶
　　　　曽祖　　祖　　　　父　　　已身¶
<pb:KR1d0050_WYG_006-8b>¶
　　　　　　　　從祖祖母¶
　　　　　釋曰從祖祖母乃祖之兄弟之妻即俗呼¶
　　　　　為伯祖母叔祖母者是也已為伯祖父叔¶
　　　　　祖父正服小功故為伯祖母叔祖母亦義¶
　　　　　服小功也¶
　　　為夫兄弟之孫¶
　　　　　　　　夫兄　　　子　　　孫¶
　　　　夫父　　妻身¶
<pb:KR1d0050_WYG_006-9a>¶
　　　　　　　　　夫弟　　　子　　　孫¶
　　　　　釋曰此伯叔祖母為姪孫服也伯叔祖為¶
　　　　　姪孫正服小功故伯叔祖母亦為之義服¶
　　　　　小功也¶
　　　為從祖母¶
　　　　　　　　伯祖　　　從祖母¶
　　　　曽祖　　祖　　　　父　　　已身¶
　　　　　　　　叔祖　　　從祖母¶
<pb:KR1d0050_WYG_006-9b>¶
　　　　　釋曰從祖母者即父之堂兄弟之妻俗亦¶
　　　　　呼為伯母叔母者也堂姪為堂伯叔正服小¶
　　　　　功故為堂伯母堂叔母亦義服小功也¶
　　　為夫從父兄弟之子¶
　　　　　　　　夫伯　　夫從兄　　子¶
　　　　夫祖　　夫父　　妻身¶
　　　　　　　　夫叔　　夫從弟　　子¶
　　　　　釋曰此即夫之堂姪也葢堂伯叔母為夫¶
<pb:KR1d0050_WYG_006-10a>¶
　　　　　堂姪報服小功也¶
　　　為夫之姑姊妹¶
　　　　　　　　夫長姑　　夫姊¶
　　　　夫祖　　夫父　　　妻身¶
　　　　　　　　夫少姑　　夫妹¶
　　　　　釋曰婦人於夫之姑姊妹不問在室與適¶
　　　　　人皆為義服小功也葢婦人于夫之姑姊¶
　　　　　妹本無情分但以義而服小功之服可謂¶
<pb:KR1d0050_WYG_006-10b>¶
　　　　　適輕重之宜矣故雖適人不降葢亦引而¶
　　　　　進之之義也¶
　　　女為兄弟姪之妻¶
　　　　　　　　兄之妻　　姪婦¶
　　　　父母　　女身¶
　　　　　　　　弟之妻　　姪婦¶
　　　　　釋曰女於親兄弟姪之妻所謂兄嫂弟婦¶
　　　　　及姪婦者也為之義服小功即兄弟姪之¶
<pb:KR1d0050_WYG_006-11a>¶
　　　　　妻與夫之姑姊妹相為服也已雖適人亦¶
　　　　　不降¶
　　　為娣姒婦(或云/妯娌)¶
　　　　　　　　　長子婦¶
　　　　父母¶
　　　　　　　　　夫子婦¶
　　　　　釋曰娣姒者兄弟之妻相呼之名也長婦¶
　　　　　呼穉婦為娣穉婦呼長婦為姒葢以自身¶
<pb:KR1d0050_WYG_006-11b>¶
　　　　　之長少為名不問夫之長幼也是皆以義¶
　　　　　而相聚故皆以小功相為服也¶
　　　為兄弟之妻¶
　　　　　　　　兄妻¶
　　　　父　　　已身¶
　　　　　　　　弟婦¶
　　　　　釋曰兄弟之妻所謂兄嫂弟婦也為之義¶
　　　　　服小功葢叔為嫂服伯為弟婦服也嫂叔¶
<pb:KR1d0050_WYG_006-12a>¶
　　　　　相服説見下文¶
　　　為夫之兄弟¶
　　　　　　　　　　　夫兄¶
　　　　夫父母　　　　妻身¶
　　　　　　　　　　　夫弟¶
　　　　　釋曰妻稱夫之兄曰伯稱夫之弟曰叔皆¶
　　　　　為義服小功也通典云嫂叔服議周制嫂¶
　　　　　叔不相為服夫之兄弟何以無服也其夫¶
<pb:KR1d0050_WYG_006-12b>¶
　　　　　屬乎父道者妻皆母道也其夫屬乎子道¶
　　　　　者妻皆婦道也謂弟之妻婦者是嫂亦可¶
　　　　　謂之母乎名者人治之大者也可無謹乎¶
　　　　　(道猶行也言婦人之性無常故嫁于父行/則為母行嫁于子行則為婦行弟妻卑逺)¶
　　　　　(之故謂之婦兄嫂尊嚴之故謂之嫂亦可/謂之母乎者言不可也嫂尊行也尊之之)¶
　　　　　(稱也是謂男女之禮制爾若以母婦之服/服兄弟之妻兄弟之妻以舅子之服服已)¶
　　　　　(是亂昭穆之序也父母兄弟夫婦之理人/倫之大也同姓後宗合族屬異姓主名治)¶
　　　　　(際㑹名者而男/女有别是也)無服而為位者惟嫂叔及¶
<pb:KR1d0050_WYG_006-13a>¶
　　　　　婦人降而無服者麻(雖無服猶弔服加麻/袒免為哭位也正言)¶
　　　　　(叔尊嫂也兄妐於弟之妻則/不能妐之容切夫之兄也)魏晉而降議¶
　　　　　論異同魏太尉蔣濟引小功章娣姒婦此¶
　　　　　三字嫂叔之父也晉成粲曰嫂叔應有服¶
　　　　　作傳者曠曰無服蔣濟引娣姒婦證非其¶
　　　　　義論云為夫兄弟妻婦降一等則服夫之¶
　　　　　兄弟固已明矣尊卑相侔服則亦服由此¶
　　　　　論之嫂叔大功又得而從宋庾蔚之云蔣¶
<pb:KR1d0050_WYG_006-13b>¶
　　　　　濟成粲蔑弃聖賢經傳而苟虚樹已説可¶
　　　　　謂乖於禮矣至唐貞觀十四年太宗謂侍¶
　　　　　臣曰同爨尚有緦麻之恩而嫂叔無服宜¶
　　　　　集學者詳議侍中魏徵等議曰嫂叔之不¶
　　　　　服蓋推而逺之也禮繼父同居則為之服¶
　　　　　未嘗同居則不為服從母之夫舅之妻二¶
　　　　　人不相為服或曰同爨緦然則繼父之徒¶
　　　　　並非骨月服重由乎同爨恩輕在乎異居¶
<pb:KR1d0050_WYG_006-14a>¶
　　　　　故知制服雖係于名亦緣恩之厚薄也或¶
　　　　　有長年之嫂遇孩提之叔劬勞鞠養情在¶
　　　　　于生同飢共寒契闊偕老譬同居之繼父¶
　　　　　與他人之同爨情義之淺深寧可同日在¶
　　　　　其生也愛之同于骨肉及其死也則推而¶
　　　　　逺之尋求本原深所未喻若推而逺之誠¶
　　　　　為不可生而同居死同行路重其生而輕¶
　　　　　其死厚其始而薄其終稱情立文其義安¶
<pb:KR1d0050_WYG_006-14b>¶
　　　　　在且事嫂見稱載籍非一鄭仲虞則見之¶
　　　　　必冠孔伋則哭之為位此躬踐教義仁深¶
　　　　　孝友察其所行之旨豈非先覺者歟但于¶
　　　　　時上無哲王禮非下之所議遂使深情鬱¶
　　　　　乎千載至理藏于萬古今屬欽明在辰聖¶
　　　　　人有作立為中制宜服小功交相為報庶¶
　　　　　合禮情制可開元五年左常侍元行沖議¶
　　　　　曰嫂叔不服避嫌疑也若引同爨之緦以¶
<pb:KR1d0050_WYG_006-15a>¶
　　　　　忘推逺之迹既乖前聖亦謂難從至二十¶
　　　　　年中書令蕭嵩奏依貞觀禮為定宋朝因¶
　　　　　之¶
　　　為嫡孫婦¶
　　　　已身　　　子　　　嫡孫婦¶
　　　　　釋曰嫡孫承祖重三年者其妻謂之嫡孫¶
　　　　　婦也祖為衆孫婦服緦而為承重嫡孫之¶
　　　　　婦則義服小功也註云有嫡婦則無嫡孫¶
<pb:KR1d0050_WYG_006-15b>¶
　　　　　婦者謂已立嫡孫其子婦尚存則不立嫡¶
　　　　　孫之婦也若嫡子嫡婦俱亡則立嫡孫婦¶
　　　　　也曾𤣥孫與曽髙祖承重其妻亦依嫡孫¶
　　　　　婦之服也¶
　　　庶子為嫡母之父母兄弟姊妹¶
　　　　　　　　　舅¶
　　　　外祖父母　嫡母　　已身(妾婢/之子)¶
　　　　　　　　　從母¶
<pb:KR1d0050_WYG_006-16a>¶
　　　　　釋曰此即外孫為外祖父母甥為舅為姨¶
　　　　　之服也為人子者于外祖父母及母舅母¶
　　　　　姨皆小功五月服雖庶子亦同者葢亦引¶
　　　　　而進之之義也嫡母死則不服¶
　　　母出為繼母之父母兄弟姊妹¶
　　　　　　　　　舅¶
　　　　外祖父母　繼母　　已身(出母/之子)¶
　　　　　　　　　從母¶
<pb:KR1d0050_WYG_006-16b>¶
　　　　　釋曰母被出或母亡而父别娶是為繼母¶
　　　　　則已以繼母為母矣故亦為繼母之父母¶
　　　　　兄弟姊妹服外家服與前同也¶
　　　為庶母慈已者¶
　　　　　　　　甲妾(無子/)¶
　　　　　　　　乙妾(有子曰庶母父/命養正室之子)¶
　　　　母　　　　　　已身¶
　　　　　　　　丙妾(有子曰庶母非父命而/自乳養丁妾之子為子)¶
<pb:KR1d0050_WYG_006-17a>¶
　　　　　　　　丁妾(生子/而亡)¶
　　　　　釋曰妾子呼其生母為庶母衆子呼父有¶
　　　　　子之妾亦曰庶母衆子為庶母本服緦麻¶
　　　　　庶母或乳養已則為加服小功也¶
　¶
　¶
　¶
　¶
<pb:KR1d0050_WYG_006-17b>¶
　¶
　¶
　¶
　¶
　¶
　¶
　¶
　内外服制通釋卷六¶

