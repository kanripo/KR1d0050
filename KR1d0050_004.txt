# -*- mode: mandoku-view -*-
#+TITLE: 內外服制通釋
#+DATE: 2015-09-23 09:37:56
#+PROPERTY: JUAN 4
<pb:KR1d0050_WYG_004-1a>¶
欽定四庫全書¶
　内外服制通釋卷四　　　　宋　車垓　撰¶
　齊衰杖期¶
　　正服¶
　　　嫡孫父卒祖在為祖母¶
　　　　祖母(祖父/存)　父(先祖/而卒)　　嫡孫身¶
　　　　　釋曰嫡孫既承祖後本為祖母服齊衰三¶
　　　　　年祖父在則為服齊衰杖期而已¶
<pb:KR1d0050_WYG_004-1b>¶
　　降服¶
　　　為嫁母出母¶
　　　　母(父卒母嫁曰嫁母/父在母出曰出母)子身¶
　　　　　釋曰嫁母出母於吾父則義絶矣故子為¶
　　　　　之降服齊衰杖期葢子為母本服三年今¶
　　　　　以嫁出故故降之從輕也若子為父後承¶
　　　　　重者則不為服止申心喪謂與尊者為體¶
　　　　　不敢服其私親也漢石渠義問父卒母嫁¶
<pb:KR1d0050_WYG_004-2a>¶
　　　　　為之何服蕭太傅云當服期為父後則不¶
　　　　　服弟元成以為父没則母無出嫁之義王¶
　　　　　者不為無義制禮若服期則是子貶母也¶
　　　　　故不制服宣帝詔曰婦人上不養舅姑中¶
　　　　　不奉祭祀下不慈子是自絶也故聖人不¶
　　　　　為制服若明子無貶母之義元成議是也¶
　　　　　愚竊謂所議嫁母一節若子可依而母改¶
　　　　　嫁宜從元成之議若子不可依母不得已¶
<pb:KR1d0050_WYG_004-2b>¶
　　　　　而改嫁者則為服杖期不為過也¶
　　義服¶
　　　為父卒繼母嫁而已從之者¶
　　　　甲父(卒/)¶
　　　　乙母(父先娶亡/)　　子身¶
　　　　丙母(父後娶/)¶
　　　　　釋曰甲父先娶乙母而生已乙母亡父再¶
　　　　　娶丙母是為繼母後甲父卒繼母再嫁他¶
<pb:KR1d0050_WYG_004-3a>¶
　　　　　人而已從之以寄育焉繼母亡則已為服齊¶
　　　　　衰杖期義服也繼母為其子亦義服不杖¶
　　　　　期若繼母嫁而已不從之及繼母被出者¶
　　　　　皆無服也¶
　　　夫為妻¶
　　　　夫身　　　　　妻¶
　　　　　釋曰禮云生曰妻死曰嬪妻者齊也與夫¶
　　　　　齊體之人雖異姓共處其義則深故妻亡¶
<pb:KR1d0050_WYG_004-3b>¶
　　　　　而夫義服齊衰杖期按禮父母在為妻不¶
　　　　　杖(嬪毗/賓切)¶
　齊衰不杖期¶
　　正服¶
　　　為祖父母(女雖適/人不降)¶
　　　　祖父母　　父母　　　男女孫身¶
　　　　　釋曰祖父母者父之父母也孫為祖父母¶
　　　　　正服不杖期孫女雖適人不降若嫡孫承¶
<pb:KR1d0050_WYG_004-4a>¶
　　　　　重者則加服齊斬三年¶
　　　為庶祖母¶
　　　　庶祖母(父所/生母)父母　　　子孫身¶
　　　　　釋曰庶祖母亦祖母也故孫亦為服不杖¶
　　　　　期也若孫承祖父後則不服¶
　　　為伯叔父¶
　　　　　　　　　伯父¶
　　　　祖　　　　父¶
<pb:KR1d0050_WYG_004-4b>¶
　　　　　　　　　叔父¶
　　　　　釋曰伯父叔父謂父之親兄弟也伯叔父¶
　　　　　視姪猶子而為姪服不杖期故姪為伯叔¶
　　　　　父亦服不杖期也¶
　　　為兄弟¶
　　　　　　　　　兄¶
　　　　父母　　　已身¶
　　　　　　　　　弟¶
<pb:KR1d0050_WYG_004-5a>¶
　　　　　釋曰兄弟者已之親兄弟也廣雅云兄况¶
　　　　　也况於父也弟悌也順于兄也故兄為弟¶
　　　　　弟為兄皆服不杖期也¶
　　　為衆子¶
　　　　父母身　　衆子¶
　　　　　釋曰衆子者除嫡長子外其餘若正若庶¶
　　　　　若男若女若養人之子皆謂之衆子父母¶
　　　　　並為服不杖期若妾子雖最長亦與衆子¶
<pb:KR1d0050_WYG_004-5b>¶
　　　　　同也¶
　　　為兄弟之子¶
　　　　　　　　　兄　　　　子(女在/室同)¶
　　　　父母　　　已身¶
　　　　　　　　　弟　　　　子(女在/室同)¶
　　　　　釋曰或為兄之子或為弟之子皆服不杖¶
　　　　　期也夫為衆子則不杖期而為兄弟之子¶
　　　　　亦不杖期何也曰兄弟之子猶子也葢引¶
<pb:KR1d0050_WYG_004-6a>¶
　　　　　而進之也¶
　　　為姑姊妹女在室及適人無主者¶
　　　　　　　　姑　　　姊¶
　　　　祖　　　父　　　已身　　女¶
　　　　　　　　姑　　　妹¶
　　　　　釋曰徐鍇云姑故也言尊如故也姊咨也¶
　　　　　以其先生可咨問也説文云妹女弟也又¶
　　　　　謂之媦廣雅云女如也白虎通云言如人¶
<pb:KR1d0050_WYG_004-6b>¶
　　　　　也徐鍇云女子從父之教從夫之命故曰¶
　　　　　如人也謂姑姊妹女未適人而亡者則已¶
　　　　　為服不杖期也或已適人而喪夫無子是¶
　　　　　無夫與子為祭主此乃人之所哀憐故不¶
　　　　　忍降之大功而亦為服不杖期也¶
　　　婦人無夫與子者為其兄弟姊妹及兄弟之子¶
　　　　　　　　兄弟　　子(女在/室同)¶
　　　　父母　　女身¶
<pb:KR1d0050_WYG_004-7a>¶
　　　　　　　　姊妹(在室/者)¶
　　　　　釋曰已適人之婦人於兄弟姊妹姪本降¶
　　　　　服大功今既無夫無子則不敢降而為服¶
　　　　　不杖期葢婦人有歸宗之義也¶
　　　妾為其子¶
　　　　妾身　　子¶
　　　　　釋曰妾為其子即母為子也故服不杖期¶
　　　　　若其子承祖父後則其母合為服齊衰三¶
<pb:KR1d0050_WYG_004-7b>¶
　　　　　年¶
　　加服¶
　　　為嫡孫(有嫡子/無嫡孫)¶
　　　　父母身　嫡子(亡/)嫡孫　嫡曽孫　嫡𤣥孫¶
　　　　　釋曰祖為孫本服大功而為承重之嫡孫¶
　　　　　則服不杖期也有嫡子無嫡孫者謂祖父¶
　　　　　若有嫡子在則更不立嫡孫也凡為後承¶
　　　　　嫡者雖曽孫𤣥孫亦與嫡孫同假如曽孫¶
<pb:KR1d0050_WYG_004-8a>¶
　　　　　與曽祖父承重玄孫與髙祖父承重其曽¶
　　　　　髙二祖服曽玄二孫服亦與嫡孫同也¶
　　　女適人者為兄弟之為父後者¶
　　　　　　　　　兄(為父/後者)¶
　　　　父母　　　女身(適人/者)¶
　　　　　　　　　弟(為父/後者)¶
　　　　　釋曰女適人者為兄弟本降服大功若兄¶
　　　　　弟為父後承重者則為加服不杖期也¶
<pb:KR1d0050_WYG_004-8b>¶
　　降服¶
　　　嫁母出母為其子¶
　　　　母身(或父卒改嫁之母/或父在被出之母)子(母所生親子也子/雖為人後猶服也)¶
　　　　　釋曰父卒而母嫁與父在而母出則母於¶
　　　　　吾父有絶義矣故子為之降服杖期然母¶
　　　　　之於子則義不絶也故仍為子服不杖期¶
　　　為人後者為本生父母¶
　　　　本生父母　　　　　子身(為人/後者)¶
<pb:KR1d0050_WYG_004-9a>¶
　　　　　釋曰子為父母本服三年既為人後則以¶
　　　　　所後為父母矣故為本生父母降服不杖¶
　　　　　期申心喪三年¶
　　　本生父母為其子之為人後者¶
　　　　本生父母身　　　　子(為人/後者)¶
　　　　　釋曰父母為衆子本服不杖期子雖為人¶
　　　　　後亦服也¶
　　　女適人者為父母¶
<pb:KR1d0050_WYG_004-9b>¶
　　　　父母　　　　　　　女身(適人/者)¶
　　　　　釋曰女在室為父母服與男子同已適人¶
　　　　　則降服不杖期也或降服未滿被出則仍¶
　　　　　為父母服重服滿三年而止或降服已除¶
　　　　　被出則不必更服也¶
　　　妾為其父母¶
　　　　父母(妾之/親也)　　　　　妾身¶
　　　　　釋曰凡女適人者為其私親皆降一等故¶
<pb:KR1d0050_WYG_004-10a>¶
　　　　　為人妻者為其父母降服不杖期而妾于¶
　　　　　父母亦同¶
　　義服¶
　　　繼母嫁為前夫之子從已者¶
　　　　繼母身(再嫁/者)　　　　子(從繼母/嫁者)¶
　　　　　釋曰子無母而以繼母為母矣及父卒又¶
　　　　　從繼母再嫁而寄育焉則繼母亦視之如¶
　　　　　子可也故為義服不杖期即父母為衆子¶
<pb:KR1d0050_WYG_004-10b>¶
　　　　　之服也¶
　　　為伯叔母¶
　　　　　　　　　伯母¶
　　　　祖父母　　父母　　　姪身¶
　　　　　　　　　叔母¶
　　　　　釋曰禮云其夫屬乎父道者妻皆母道也¶
　　　　　故姪呼伯父叔父之妻曰伯母叔母而亦¶
　　　　　為服不杖期義服也¶
<pb:KR1d0050_WYG_004-11a>¶
　　　為繼父同居者(謂子無大功以上親從母適/人所適者亦無大功之親者)¶
　　　　正父¶
　　　　嫁母　　　子身(從母再嫁與/繼父同居者)¶
　　　　繼父¶
　　　　　釋曰父卒子幼隨母適人呼所適者曰繼¶
　　　　　父子與繼父同居義聚故為繼父義服不¶
　　　　　杖期也通典云繼父同居者服期夫死妻¶
　　　　　稚子幼無大功之親與之俱適人(馬融曰/稚者幼)¶
<pb:KR1d0050_WYG_004-11b>¶
　　　　　(小也無大功之親以收養之故母子俱行/適人鄭𤣥曰妻稚未五十也子幼十五以)¶
　　　　　(下者也大功親謂/堂兄弟同財者)所適者亦無大功之親¶
　　　　　而以其子之財貨為之築宫廟于家之門¶
　　　　　外嵗時使之祀焉妻不敢與若是則得繼¶
　　　　　父之道故同居則服齊衰三月(鄭𤣥曰築/宫于門外)¶
　　　　　(神不歆外族也/此以恩報耳)¶
　　　妾為女君¶
　　　　女君(主人之/嫡妻也)　　　妾身¶
<pb:KR1d0050_WYG_004-12a>¶
　　　　　釋曰妾謂主母曰女君者尊之也故為義¶
　　　　　服齊衰不杖期¶
　　　妾為君之衆子¶
　　　　妾身(有子/者也)　　　君之衆子¶
　　　　　釋曰除夫君之嫡子外無問妻妾所生皆¶
　　　　　謂之衆子父母於衆子正服不杖期則妾¶
　　　　　亦合為義服不杖期也夫妾為君之衆子¶
　　　　　服即庶母為衆子服也然衆子為庶母正¶
<pb:KR1d0050_WYG_004-12b>¶
　　　　　服緦麻而庶母為衆子則不杖期何也葢¶
　　　　　庶母本妾也妾則賤而子則貴矣貴賤之¶
　　　　　殊輕重之别也且庶母之期也一則從夫¶
　　　　　君與主母而服已不得而殺也一則以賤¶
　　　　　妾之身將終養于夫君之家故於衆子之¶
　　　　　服亦不得而輕也¶
　　　為夫兄弟之子¶
　　　　夫兄　　　　　　　子(女在/室同)¶
<pb:KR1d0050_WYG_004-13a>¶
　　　　夫　　　　妻¶
　　　　夫弟　　　　　　　子(女在/室同)¶
　　　　　釋曰此伯叔母為夫姪服也夫姪呼已為¶
　　　　　母則已視姪猶子也故為義服不杖期即¶
　　　　　父母為衆子之服也¶
　　　舅姑為嫡婦¶
　　　　　　　　　長子婦¶
　　　　舅姑身¶
<pb:KR1d0050_WYG_004-13b>¶
　　　　　　　　　衆子婦¶
　　　　　釋曰嫡長子之婦謂之冡婦所以奉宗廟¶
　　　　　為主婦者也非衆子婦比也故舅姑為服¶
　　　　　不杖期而為衆子婦則大功而已(周制為/嫡婦大)¶
　　　　　(功唐貞觀十四年侍中魏徵奏嫡/子婦律服大功請加為期上從之)¶
　齊衰五月¶
　　正服¶
　　　為曽祖父母(曽孫女雖/適人不降)¶
<pb:KR1d0050_WYG_004-14a>¶
　　　　曽祖父母　祖父母　父母　已身(是為/曽孫)¶
　　　　　釋曰曽重也謂重祖父母也曽孫于曽祖¶
　　　　　父母世雖稍逺義則至親故以小功之月¶
　　　　　數而服齊衰之重服也¶
　齊衰三月¶
　　正服¶
　　　為高祖父母(𤣥孫女雖/適人不降)¶
　　　　高祖(父/母)　曽祖(父/母)　祖(父/母)　父母　𤣥孫身¶
<pb:KR1d0050_WYG_004-14b>¶
　　　　　釋曰𤣥孫逮事髙祖父母亦慶幸事也義¶
　　　　　則至親世則逺矣故以緦麻之月數而服¶
　　　　　齊衰之重服也¶
　　義服¶
　　　為繼父不同居¶
　　　　繼父母(母之/夫也)　子身(嫁母之/子也)¶
　　　　　釋曰謂先同居而後不同居者也先曽同¶
　　　　　居則有寄育之恩相依之義矣故為繼父¶
<pb:KR1d0050_WYG_004-15a>¶
　　　　　義服齊衰三月也或雖同居而繼父有子¶
　　　　　已有大功以上親則亦與不同居例論亦¶
　　　　　止服不同居之服而已若原不同居則無¶
　　　　　服¶
　¶
　¶
　¶
　¶
<pb:KR1d0050_WYG_004-15b>¶
　¶
　¶
　¶
　¶
　¶
　¶
　¶
　内外服制通釋卷四¶

